---
layout: blog
title: "انواع متا تگ ها (SEO Meta Tags) کاربرد متاتگ ها در سئو"
background-image: /Images/blog/Seo-Meta-Tags.jpg
date:  2017-10-27 23:45:56
category: blog
breadcrumb: مطالب اموزشی
tags:
- آقای برنده
- متاتگ چیست؟
- آشنایی با انواع متا تگ ها (Meta Tags)
- متا تگ های کم اثر برای سئو
- ربات ها Robots
- کلمات کلیدی Keywords
- کاربرد متاتگ ها در سئو
- SEO Meta Tags
- انواع متا تگ ها
- انواع متا تگ ها (SEO Meta Tags)
- متاتگ ها - Meta Tags
- متا تگ نوع محتوا
- متا تگ توضیحات (Description)
- عنوان (Title)
- متا تگ نوع محتوا (Meta content type)
- متاتگ ویوپورت (Viewport)
- متاتگ های بی تفاوت (The indifferent meta tags)
- تگ شبکه های اجتماعی
- انواع متا تگ ها (SEO Meta Tags) کاربرد متاتگ ها در سئو
---



## متاتگ چیست؟ 
![انواع متا تگ ها (SEO Meta Tags) کاربرد متاتگ ها در سئو][1]

[1]: /Images/blog/title-tag-meta-description.jpg "انواع متا تگ ها (SEO Meta Tags) کاربرد متاتگ ها در سئو"

متاتگ یا برچسب متا “Meta Tag” بخشی از محتوای صفحه وب سایت را تشکیل می دهند که کاربران نمی توانند آن را مشاهده کنند یا به عبارتی در داخل کدهای Html سایت شما قرار دارد ولی قابل دیدن نیست.

متا تگ ها در اصل عبارت ها، متن ها و برچسب هایی هستند که در کدهای Html پنهان هستند که موتورهای جستجو همچون گوگل، یاهو و بینگ برای یافتن محتوای متناسب می توانند آنها را مشاهده کنند، اصولا متا تگ ها در کدهای Html و در بخش head قرار می گیرند و تاثیر بسیار زیادی بروی سئو وب سایت دارد.

واژه انگلیسی Meta Tag از دو کلمه Meta به معنی “فرا” و Tag به معنی “برچسب” تشکیل شده است و به عبارت های متعددی همچون “فرا برچسب” یا “برچسب متا” یا “فوق برچسب” هم شناخته می شود. ترجمه درست فارسی آن فرا برچسب است و اگر بخواهید متخصصین سئو و توسعه دهندگان منظور شما را متوجه شوند، بهتر است از متا تگ استفاده کنید.


##  چرا متا تگ ها در سئو مهم هستند؟

جواب آن ساده است، متا تگ ها با توجه به اطلاعات کوتاه و مهمی که درون خود دارند؛ در طبقه بندی اطلاعات محتوای صفحه وب سایت به موتورهای جستجو کمک بسیاری می کنند. موتورهای جستجو راحتتر می توانند این اطلاعات را ذخیره و براساس نیاز کاربر دسته بندی کنند.

**آیا متاتگ ها به سئو کمک می کنند؟** بله، ولی نه همه آنها و نه در هر زمانی!


## متا تگ های خوب و ضروری برای سئو

این متا تگ ها باید در تمام صفحات وب سایت شما وجود داشته باشند. شاید این لیست کوچک بنظر برسد ولی شامل موثرترین متاتگ های خوب  می شود.

+   نوع محتوای متا Meta content type : 
برچسب متا، نوع محتوای داخل سایت شما را مشخص می کند، در اصل مرورگر و موتورهای جستجو تشخیص می دهند، نوع حرف استفاده شده به چه صورتی است. برای زبان فارسی بخش Charset باید حتما به صورت utf-8 باشد. کد پیشنهادی ما برای بخش متای نوع محتوای فارسی به صورت زیر است.
`<meta http-equiv="Content-Type" content="text/html; charset=utf-8" />`

+   عنوان Title :
اگرچه کد Title با Meta شروع نمی شود ولی مهمترین بخش سئو در متاتگ ها محسوب می شود. عنوان اطلاعات مهمی را در اختیار موتورهای جستجو قرار می دهد. بهتر است عنوان بیشتر ۷۰ کاراکتر نباشد،
`<title>آقای برنده</title>`

+   توضیح متا Meta description :
توضیح متا یا فوق توصیف عبارتی است که محتوای خلاصه صفحه را به نمایش می گذارد، این توضیح برای گوگل نباید بیشتر از ۱۵۰ کارکتر (حرف) باشد و به صورت مستقیم روی سئو تاثیر ندارد ولی می تواند باعث جذب کاربر برای کلیک شود. پس در نوشتن آن دقت لازم را بکنید.
`<meta name="description" content="آقای برنده , طراحی قالب وردپرس ، طراحی پوسته وردپرس ، طراحی ارزان قالب وردپرس ، طراحی ارزان پوسته وردپرس ، سئو و بهینه سازی وردپرس">`

+   متاتگ ویوپورت Viewport :
در دنیای موبایل ها، وب سایت شما باید مشخص دیده شود و تجربه کاربری (UX) خوبی را برای کاربر سایت به همراه داشته باشد. کد متا پایین به مرورگر و روبات ها موتورهای جستجو درباره نوع نمایش سایت در کامپیوتر، لپ تاپ، تبلت و بویژه موبایل توضیح می دهد.
`<meta name=viewport content="width=device-width, initial-scale=1">`

## متا تگ های کم اثر برای سئو
+   متاتگ شبکه های اجتماعی Social meta tags :
استفاده از متا تگ های شبکه اجتماعی مثل اپن گراف Open Graph برای فیس بوک و توییتر دیتا برای Twitter در نمایش درست لینک ها خوب است ولی ضروری نیست و روی سئو سایت اثری ندارد.

+   ربات ها Robots : 
بعضی از سئوکاران اعتقاد دارند این متاتگ بسیار اهمیت دارد، اما اگر این برچسب را بکار نبرید، رباتها به صورت طبیعی تمام سایت شما را جستجو و دنبال می کنند، فقط زمانی که نمی خواهید برخی صفحات را در موتور 
جستجوی خود ایندکس و ثبت کنید، استفاده از این متا لازم و ضروری است. که می توانید کد آن را به صورت زیر بنویسید.
`<meta name="robots" content="noindex" />`

+   زبان Language :
تنها یک دلیل برای استفاده از فرا برچسب زبان وجود دارد، به این دلیل که اگر یک سایت دو زبانه یا چندزبانه دارید، بتوانید به موتورهای جستجو برای شناخت محتوای درست صفحات کمک کنید.

+   کلمات کلیدیKeywords :
این برچسب چندسالی است که توسط گوگل دیگر اهمیت ندارد و حتی استفاده از آن به صورت اسپم می تواند جریمه به همراه داشته باشد.
شاید بپرسید چرا این مورد را در لیست “متاتگ های کم اثر” قرار دادیم؟ و بگویید استفاده از متا تگ کلمات کلیدی برای بهینه سازی سایت برای گوگل تاثیری ندارد ولی اگر از فرابرچسب کلمه کلیدی به صورت محدود و متناسب با مقاله و غیر اسپم (استفاده بیش از حد کلمات کلیدی تکراری در تمام صفحات) استفاده شود، برای بهینه سازی موتورهای جستجو بینگ و یاهو هنوز کمی موثر است. لازم نیست، انرژی و وقت زیادی برای این برچسب بگذارید، فقط دو، سه کلمه کلیدی که واقعا در هر صفحه  وجود دارد را با ویرگول انگلیسی “,” بنویسید و جدا کنید. 

+   تاییدیه سایت Site Verification :
 بنظرم استفاده از کد تاییدیه سایت برای کنسول سرچ گوگل (گوگل وبمستر) یا بینگ وبمستر اشتباه است و فقط برای سایتهای خاص توصیه می شود، اگر یک فروشگاه یا سایت شرکتی یا وبلاگ دارید بدون شک بهترین راه، استفاده از آپلود HTML ویژه این ابزار در مسیر اصلی سایت است.

## متاتگ های بد
اگر از متاتگ های بد استفاده می کنید، عملا هیچ اثری روی سئوی سایت شما ندارد، بهتر است بخش Head سایت شما با حذف این متاتگ ها تمیز و خلوتتر شود و همچنین اطلاعات کمتری بروی دیتابیس شما ذخیره شود، پس بهتر است از آنها استفاده نکنید. موتورهای جستجوی هوشمندی مثل گوگل و بینگ بجای متاتگ های زیر از تکنیک جدید ساختار اطلاعات Structured Data که به صورت میکرودیتا Microdata یا JSON-LD یا RDFa برای دریافت اطلاعات از یک وب سایت استفاده می کنند. حال می توانید در بودن یا نبودن این متاتگ ها تجدید نظر کنید. لیست متاتگ های بد به صورت زیر است.

+   نویسنده یا نویسنده سایت Author/web author
+   بعد از بازدید دوباره Revisit after
+   رتبه بندی Rating
+   تاریخ انقضا Expiration/date
+   کپی رایت Copyright
+   خلاصه Abstract
+   توزیع Distribution
+   تولیدکننده Generator
+   کنترل کش سایت Cache control
+   نوع منبع محتوا Resource type

بسیاری از متا تگ ها در این لیست وجود ندارند یا شاید از نظر شما در تقسیم بندی درست لحاظ نشده اند.
